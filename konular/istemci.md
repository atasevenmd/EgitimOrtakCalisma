## İstemci Nedir?
**[İstemci](https://wmaraci.com/nedir/istemci)** ([Client](https://wmaraci.com/nedir/client)), uzaktaki bir  [sunucu](https://wmaraci.com/nedir/sunucu)  veya ağdaki kaynakları kullanan bilgisayar için kullanı[lan](https://wmaraci.com/nedir/lan)  bir tanımlamadır. İnternete bağlı olan bir bilgisayar, herhangi internet sitesine ulaşmak istediğinde internet sitesi sunucu ([server](https://wmaraci.com/nedir/server)) olurken, sizin kullandığınız bilgisayar ise istemci (client) rolünü üstlenir. Yalnızca internet ziyaretleri değil, bir internet uygulamasını kullanırken de bilgisayarınız istemci konumunda olacaktır.

Farklı bir örnek verecek olursak bazı şirket ağları içinde dosyalar, çeşitli bilgiler, internet ve intranet erişimi, harici işleme kaynağı gibi çeşitli kaynaklar barındırır. Bu şirketteki her bir çalışanın kullandığı bilgisayar istemci rolünü üstlenerek bu kaynaklardan faydalanır.

![İstemci Görsel 1](https://dosya.wmaraci.com/nedir/istemci.png)
İstemci hakkında bilmeniz gereken bir diğer kavram ise  **istemci taraflı** (Client Side) kavramıdır. Eğer bilgisayarınız bir internet sitesi veya ağdan kaynak talep ediyor ya  [da](https://wmaraci.com/nedir/da)  bir işlemi gerçekleştirmesini istiyorsa gerçekleştirilen işlem istemci taraflıdır. Çünkü istediğiniz kaynak —örneğin bu bir  [web sitesi](https://wmaraci.com/nedir/web-sitesi)  olsun— sunucu tarafında size ulaştırılmadan önce bir  [programlama dili](https://wmaraci.com/nedir/programlama-dili)  yardımıyla ([PHP](https://wmaraci.com/nedir/php)  veya  [Perl](https://wmaraci.com/nedir/perl)  gibi) işlenir ve sonuçlar size aktarılır. Bu sonuçlar için sunucuya bir istek gönderdiğiniz için siz isteyen yani, istemci tarafsınızdır.

Oldukça  geniş bir kavram olan istemcinin yukarıdaki asıl anlamı dışında farklı anlamlarda kullanıldığını da görebilirsiniz. Sunucuya bağlanmaya yardımcı olan yazılımlara bazen Client adı verilir. İngilizce olarak “Client” kelimesi “müşteri” kelimesine denk geldiği için bazı kaynaklarda Client’ı herhangi bir kullanıcıyı tanımlamak veya müşterileri tanımlamak için kullanıldığını görebilirsiniz.


**Kaynak:**

> https://wmaraci.com/nedir/istemci
